# transrel_eksp_Y
Transrel z manipulacją eksperymentalną przetwarzania relacji, jej integracji oraz pamięci. Badanie Y

Transrel z manipulacją eksperymentalną przetwarzania relacji, jej integracji oraz pamięci.

Bodźcami mogą być dowolne obiekty podstawiane za A, B i C na poniższych schematach.
Najpierw pojawiają się wertykalnie dwie pary bodźców połączonych symbolami „/”, „\” albo „|”. Kolejne symbole oznaczają „lewy powyżej prawego” („prawy niżej lewego), „lewy niżej prawego” („prawy wyżej lewego”), „lewy dokładnie obok prawego” (i vice versa). Zatem „/” oraz „\” to relacje przeciwsymetryczne, a „|” to relacja symetryczna. Zakładam, że relacje przeciwsymetryczne wymagają utworzenia w umyśle wiązań (trzeba kodować kierunek), a trzecia relacja – nie wymaga.
Losowa z par to zawsze A/B albo A\B. Pierwszy czynnik eksperymentalny to „wiązania”, polegający na tym, że dla danej pierwszej pary losowane są następujące drugie pary:
W warunku wiązań, dla A/B losowane jest: C\B, A\C, dla A\B: C/B albo A/C
W warunku bez wiązań, niezależnie od pierwszej pary losowane są: A|C, B|C, C|A, C|B
Zależnie od drugiego czynnika „pamięć” po X s znikają albo nie dwie pary. Horyzontalnie pojawiają się trzy odpowiedzi. Są prezentowane przez Y s i w tym czasie trzeba wybrać jedną odpowiedź. Są trzy warunki poprawnej odpowiedzi (czynnik „integracja”): bodźce z dwu par, odwrócone bodźce z jednej pary, nieodwrócone bodźce z jednej pary. W warunku wiązań odpowiedzi zawierają symbole „/” albo „\”, ale nie „|”. Jedna błędna odpowiedź zawiera bodźce z dwu par, a druga z jednej pary.
Przykłady odpowiedzi dla pary A/B i C\B (oczywiście kolejność losowa, tu mi się nie chciało losować):

Bodźce z dwu par    Bodźce odwrócone		Bodźce nieodwrócone

C\A	C/A	B\C     C/A	A\B	B/C     A\C	C/B	C\B

A/C	A\C	C/B		C/A	C/B	B\A		A\C	B/A	A/B

Poprawne odpowiedzi dla dwu par w warunku nieprzechodnim są takie same, zmieniają się tylko odpowiedzi odwrócone i nieodwrócone (teraz są też „I”). Przykłady odpowiedzi dla A/B i C|B:

Bodźce z dwu par 		Bodźce odwrócone		Bodźce nieodwrócone
C\A	C/A	A|C		C/A	A|C	B|C		A\C	A|C	C|B		

A/C	A\C	C|A		C/A	C|A	B|C		A\C	C|A	C|B

Na razie zakładam, że X = 4 s, Y = 5 s, interwał między kolejnymi próbami 2 s.
Zadanie daje 12 (2×2×3) kombinacji warunków eksperymentalnych. Dla tych warunków można liczyć (1) osobne korelacje z czynnikiem Gf, (2) model SEM ustalonych ładunków, (3) model mieszany. 
Ponieważ zadanie jest długie, plan jest taki, by podzielić je na dwie części, każda z blokiem z pamięci i bez (I część: blok bez pamięci, blok z pamięcią, II część: blok z pamięcią, blok bez pamięci). Pozostałe dwa czynniki randomizowane w ramach bloku, po 20 triali na kombinację warunków (120 triali/blok).
Zakładam, że będzie różnica w korelacji Gf między warunkiem wiązań a bez wiązań, a integracja i pamięć będą bez większego znaczenia dla korelacji z Gf.  